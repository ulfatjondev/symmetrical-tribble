<details> 
<summary>1. HTML Elementlari</summary>

## HTML Asoslari

HTML — bu **HyperText Markup Language**, saytning skeleti hisoblanadi. Saytda ko‘rinadigan va ko‘rinmaydigan ma’lumotlarni belgilash uchun ishlatiladi.

### Asosiy teglar

### `<html>`
Barcha kod shu teg ichida yoziladi. Saytning asosiy konteyneri.

### `<head>`
Sahifa haqida qo‘shimcha ma’lumotlar yoziladi (**meta**, **title**, **link** va boshqalar).
Brauzer foydalanuvchiga ko‘rsatmaydi, lekin sahifa ishlashi uchun muhim.

### `<title>`
Brauzer oynasida chiqadigan sahifa nomi.

### `<body>`
Foydalanuvchiga ko‘rinadigan asosiy qism. **Matnlar**, **rasmlar**, **tugmalar**, **ro‘yxatlar** va boshqa elementlar shu yerda bo‘ladi.

### Amaliyot:

**VS Code**’da yangi papka yarating: dars2

Fayl nomi: **index.html**

Quyidagi kodni yozing:

```html
<!DOCTYPE html>
<html lang="uz">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>HTML Asoslari</title>
</head>
<body>
  <h1>Sarlavha</h1>
  <p>Bu oddiy paragraf matni.</p>
</body>
</html>
```
</details> 

<details>
<summary>2. CSS nima?</summary>

## CSS nima?

CSS — bu **Cascading Style Sheets**, ya’ni **kaskadli uslublar jadvallari**. U HTML elementlarga **dizayn va ko‘rinish** beradi.  
HTML faqat sahifaning skeletini yaratsa, CSS uni bezatadi: ranglar, shriftlar, orqa fon, joylashuv, animatsiyalar va hokazo.  

**Oddiy qilib aytganda:**  
- **HTML** — bu **uy qurilishi** (devor, deraza, eshik).  
- **CSS** — bu **bezatish** (rang berish, devorga naqsh solish, derazaga parda ilish).  

---

## Nega CSS kerak?

- **Matnlarni bezash**: rang, o‘lcham, shrift.  
- **Joylashuvni boshqarish**: elementlarni yonma-yon, ustma-ust, markazda chiqarish.  
- **Orqa fon**: rang yoki rasm qo‘yish.  
- **Animatsiyalar**: tugma ustiga kursor borganda rang o‘zgarishi, harakatlar.  
- **Responsiv dizayn**: saytni telefon va kompyuterda to‘g‘ri ko‘rsatish.  

---

## CSS ulash turlari

HTML sahifaga CSS bir necha usulda ulanadi:  

### 1. Inline CSS (teg ichida)
- CSS bevosita tegning `style` atributi ichida yoziladi.  
- Faqat bitta elementga ta’sir qiladi.  
- Ko‘p ishlatish **tavsiya etilmaydi**, lekin tez sinov uchun qulay.  

```html
<p style="color: red; font-size: 20px;">Salom!</p>